persName Kurhanie I







Śpijcie, śpijcie w głuchem polu

  Pobielałe kości!

Kto powraca w dom sierocy,

  Ginie od żałości.



Wyniszczona, wygorzała,

  Stara wasza strzecha…

Z ognisk waszych — ani iskry,

  Z pieśni — ani echa.



Wyrąbane wasze wrota,

  Znieważone progi,

persName wicher dobro wasze

  Na rozstajne drogi.



persName wicher dobro wasze,

  Złotą waszą dolę…

Zarodziło piołunami

  Siane przez was pole.



Pogorzkniały słodkie miody

  I białe kołacze,

Ponad starem gniazdem waszem

  persName nocami kracze…



Zmąciły się jasne zdroje,

  Płynące do morza,

Pospadały gwiazdy z nieba,

  Pociemniała zorza.



Ranki idą i przechodzą

  Bez słońca dla duszy,

Wybujały chwasty dzikie,

  W pustce tej a głuszy…



Oj, wie dobrze ziemia-matka,

  Wie dobrze mogiła,

Czemu was tak, na sen wieczny,

  Cicho utuliła…



Wiedzą o tem bujne deszcze,

  Wiedzą białe rosy,

Czemu płaczą i żaleją

  Nad wami niebiosy…



I te wichry rozełkane,

  I te czarne tucze,

Co nad chatą waszą wieją,

  Jako skrzydła krucze.



……………………….

Śpijcie, śpijcie w głuchem polu

  Pobielałe kości!

Kto powraca w dom sierocy,

  Ginie od żałości.









-----

