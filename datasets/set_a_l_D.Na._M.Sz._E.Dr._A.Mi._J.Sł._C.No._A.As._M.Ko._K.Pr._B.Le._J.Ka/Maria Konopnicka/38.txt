persName roku







Zawsze ja będę błogosławić ciebie,

O nowa zorzo na pochmurnem niebie

Smętnych okręgów żywota!

Zawsze ja wyjdę na próg naszej chaty,

Pieśnią cię witać, o gościu skrzydlaty,

O jutrznio złota!



Krótką ty jesteś i przelotną chwilką,

Jednym porywem i westchnieniem tylko,

Do przyszłych dni ideału;

Lecz kto zdrętwiały żyć musi w ciemnicy,

Temu jest słońcem jasność błyskawicy,

Moment zapału.



Raz w rok — jak mało! A przecież — jak wiele!

Dłoń mi podajcie, drodzy przyjaciele,

Którzy czujecie wraz ze mną!

Jutrznia, co błyska nad ziemią uśpioną,

Niechaj nie będzie dla ducha straconą,

persName daremną!



Przez jeden moment tak wiele czuć można!

W płomień wybucha iskierka ta trwożna,

Co w piersi tajemnie tleje…

W sercu się wzmaga na rok cały bicie,

placeName ogniskiem zajmuje się życie,

persName nadzieje.



Ach, gdyby co rok, przez jedną godzinę,

Ludzie się w bratnią łączyli drużynę,

W wspólne ogniwa łańcucha,

I czuli razem swój ból, choć przez chwilę,

Ileżby życiu przybyło na sile,

Na mocy ducha!



Więc zawsze będę błogosławić ciebie,

O nowa zorzo na pochmurnem niebie

Smętnych okręgów żywota!

Zawsze ja wyjdę na próg naszej chaty

Pieśnią cię witać, o gościu skrzydlaty,

O jutrznio złota!









-----

