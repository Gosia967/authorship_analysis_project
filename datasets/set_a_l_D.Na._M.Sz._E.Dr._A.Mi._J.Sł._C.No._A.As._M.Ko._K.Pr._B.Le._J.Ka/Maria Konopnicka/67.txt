persName persName mój złoty,

Co też ja mam roboty!

Czy uwierzysz, kochanie,

Że mi czasu nie stanie?



  Ledwie oczy otworzę,

  Słucham — świergot na dworze,

  A na okno mi spada

  Głodnych wróbli gromada.



Ani, ani się ruszyć:

Zaraz bułkę im kruszyć,

Zaraz godzić ich swary.

Taki naród ten szary!



  Wyjdę, wyjrzę — przed domem

  Stoi z gardłem łakomem

  Żóraw, ślepy nieboże,

  Już nic widzieć nie może.



geogName, biedaku! —

Masz tu grochu w przetaku,

Masz tu wody miseczkę,

Podjedz sobie troszeczkę!



  Żóraw głos mój rozumie,

  I dziękuje, jak umie: —

  Krruu!… Krruu!… krzyczy, co znaczy:

  — Niech mi panna przebaczy!



Ledwie odszedł, w te pędy

Leci kokosz z swej grzędy,

I prowadzi kurczęta,

Gdacząc, jakby najęta.



  persName lśniąca i czarna,

  Wiem ja dobrze, chce ziarna,

  A dla dzieci chce prosa,

  persName strzela zukosa…



Ha! Niełatwo to będzie:

Trza do persName w orędzie,

Kiedy poślad odmierza

Dla szafarki z śpichlerza…



  Mój Pawełku! Mój stary!

  Dajże prosa z pół miary,

  To nasypię dla kurki,

  Co ma żółte pazurki!…



  Stary persName marudzi:

  — Ej, panienka bo nudzi!

  I nie warta ta czarna,

  Co już zjadła nam ziarna!



Niby gderze i stęka:

— Ej, jak nudzi panienka! —

Niby siwy wąs szczypie,

Ale prosa nasypie!



  Zbędę jednej hołoty,

  A tu insze kłopoty!

  Jabłka lecą z jabłoni:

  Hej! kto pierwszy dogoni?



Biorę fartuch persName,

Co od święta go nosi,

Raz! dwa! I już fartuszek

Pełen ślicznych jabłuszek…



  Myślisz, że je zjem może?

  Ale, gdzież tam! broń persName!

  Do jednego je kładę

  W skrzynię, albo w szufladę.



A dopieroż w śpiżarni!

To rozpostrzyj, to zgarnij,

Licz słoiki na półce,

persName każdej gomółce.



  Przebierz groszek łuskany,

  Odpędź muszki z śmietany,

  Miej o wszystkiem staranie,

  To nie żarty, mój panie!



Myszka! Tuś mi, psotnico,

Wczoraj w mleko z donicą,

A dziś wpadłaś w pułapkę?

Na słoninkę masz chrapkę?



  Ale ci się nie uda!

  Zatrzasnęła się buda…

  Trzeba wołać persName:

  — Myszka! W łapce jest myszka!



Lecę, biegnę, uciekam…

persName chwilki nie zwlekam.

Ach, persName mój złoty,

Co też ja mam roboty!









-----

