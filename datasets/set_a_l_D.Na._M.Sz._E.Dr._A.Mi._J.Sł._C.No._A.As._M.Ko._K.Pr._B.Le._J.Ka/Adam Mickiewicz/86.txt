persName odeskie

Sonet I. Przypomnienie







    persName! Czyliż te piękne wieków naszych lata

Jeszcze się kiedy twojej malują pamięci,

persName sami tylko i sobą zajęci,

Dbać nie chcieli o resztę obcego nam świata?



    Chłodnik, co się zielonym jaśminem wyplata,

Strumień, co z miłym szmerem po łące się kręci:

Tam nas często, wzajemne tłumaczących chęci,

Późnej nocy miłosna osłoniła szata.



    A księżyc spod bladego wyjrzawszy obłoku,

Śnieżne piersi i złote rozświecał pierścienie,

Boskiego wdziękom twoim przydając uroku.



    Wtenczas serca porywa słodkie zachwycenie,

Usta się spotykają, oko ginie w oku,

Łza ze łzą i z westchnieniem miesza się westchnienie!…









-----

