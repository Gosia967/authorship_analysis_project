persName



W ciemności schodzi moja dusza

VI







Ach! nieraz mi się zdaje,

    gdy tak samotny kroczę

W zachodu cichym złocie,

    zadumą ogarnięty,

Że cień, co długi wstaje

    Spod nóg mych i swe mrocze

Na ziół tych ściele krocie,

    nie ze mnie jest poczęty.



Lecz że z przeszłości fali,

    czy z przyszłych dni głębiny —

Hen! tam, gdzie ziemi końce —

    byt jakiś, tu nieznany,

Wychylił się w oddali

    i że cień jego siny

Dnia dzisiejszego słońce,

    mrąc, rzuca na te łany.



I tęskność duszę chwyta

    na wirchy gdzieś tajemne,

Lecz wraz ku memu łonu

    zbliża się lęk ponury:

Ach! widzę, jak, okryta

    w całuny mgławic ciemne,



U stóp mych przepaść dyszy

    głębokim, cichym tchnieniem…

Jak przed zjawiskiem skonu,

    zwrócony do purpury

geogName, drżę w tej ciszy —

    przed swoim własnym cieniem.









-----

