persName 



Z chałupy

XXXIX







Rano, zimą, mróz czy zawierucha,

W surduciku do szkoły o milę,

A wieczorem w chacie późne chwile

Z książką, z piórem, chociaż w ręce chucha.



Latem, wolny, zastąpi pastucha,

A pod pachą geogName, Wirgile;

Ludzie czasem poszydzą niemile,

Lecz on pasie i ludzi nie słucha…



I tak wyrósł… i dalej w stolicę…

Tam to wiedzy głęboka jest rzeka…

Ojciec czeka i matula czeka…



A on pisał: «Kochani rodzice!…

Skończę… bieda… dużo do roboty»…

I dziś skończył… umarł na suchoty…









-----

