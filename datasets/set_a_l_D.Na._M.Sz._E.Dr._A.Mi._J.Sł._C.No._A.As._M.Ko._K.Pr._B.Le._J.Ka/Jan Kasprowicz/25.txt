persName



W ciemności schodzi moja dusza

V







Z głębin przestworu, z ciemnych chmur,

    nad wilgotnymi łany,

Jak srebrny opar wstaje duch

    z promieniem wokół głowy

Rośnie w mych oczach, niebios tór

    rozjaśnia mgłą owiany,

persName ostatni śniegu puch

    z swej sukni lazurowej.



Uderza w róg swój: szumi bór

    i szumią rzek bałwany,

geogName wytęża wszystek słuch

    i rychło na dąbrowy,

Na senne niwy wiedzie chór

    swych dzieci rozśpiewany,

Błogosławiących twórczy ruch,

    okrytych w liść majowy.



I moja dusza chłonie wraz

    ten hymn, budzący zioła,

Rwie się do wonnych światła fal,

    lecz widzi po niewoli,

Że się w liść świeży, jak ten las,

    naodziać już nie zdoła.



Mrok ją ogarnia, mrok i żal:

    skarży się swojej doli:

I duch, co życia przywiódł czas,

    gasi swój blask u czoła

I razem z nią w bezmierną dal

    szumi pieśń melancholii.









-----

