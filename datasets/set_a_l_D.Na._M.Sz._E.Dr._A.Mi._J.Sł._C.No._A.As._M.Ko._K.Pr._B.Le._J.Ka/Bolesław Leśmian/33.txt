persName leśna

Usta i oczy













IV



Długo się usta moje karmiły twym ciałem,

    Aż głodu ust mych doznałem, —

persName ujęła im pieszczot w ostatniej godzinie,

    Co, przemijając, nie minie.

I odtąd, odrzucone w świat, słońcem rozbłysły,

    Straciły rozum i zmysły —

I całują te głazy i te martwe rzeczy,

    Które duch zdeptał człowieczy.

Całują księżyc w studni, słońce wśród alkierzy —

    I wiatr, gdy na wprost uderzy,

I gniazda, które burza strąciła przedwcześnie,

    I kwiaty w polu i we śnie, —

I całują u źródeł szemrzącego losu

    Wszystko, co kwitnie bez głosu,

Wszystko, co pocałunków, złożonych w pokorze,

    Oddać im nigdy nie może,

persName musi w to słońce zapatrzyć się złote

    I, milcząc, przyjąć pieszczotę.

I radują się usta, że całować mogą

    Wszystko, nie mając — nikogo!

I że wolno im teraz na kwiatach oniemieć

    I mając wszystko — nic nie mieć!

Zaś oczy, gdy się usta do kwiatów zbliżały,

    Odbiły nagle — świat cały.

I radują się oczy, że nad ust szkarłatem

    Z całym spotkały się światem!









-----

