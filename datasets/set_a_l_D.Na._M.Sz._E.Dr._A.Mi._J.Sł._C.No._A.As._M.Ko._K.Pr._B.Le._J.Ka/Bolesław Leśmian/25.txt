persName leśna

Ciało me, wklęte













IV



Ciało me, wklęte w korowód istnienia,

Wzruszone słońcem od stóp aż do głów,

Zna ruchy dziwne i znieruchomienia,

Które zeń w śpiewie przechodzą do słów.



Zna pląsy gwiezdne, wszechświatów taneczność

I wir, i turkot rozszalałych jazd, —

Pieśnią jest życie i pieśnią jest wieczność

W takt mego serca i nie moich gwiazd!



Gdy wieczór na noc do snu się układa,

Zmierzchami tłumiąc purpurowy żal,

persName, niby z nieba strącona kaskada,

W pierś mą uderza i rozdzwania w dal…



I drgają w piersi rozdzwonione losy,

Bije do głowy rozśpiewana krew,

I pieśnią całe ogarniam niebiosy,

I ziemię całą widzę poprzez śpiew!









-----

