persName leśna

Krajobraz utracony













I



Czemu obcą mi wioskę z zwykłych lip gromadą

Wspominam, jak dostępną niegdyś tajemnicę,

Gdzie owiec znakowanych natłoczone stado

Napełniło — już znikłą na zawsze ulicę?…



Czemu dziś we wspomnieniu tak pilnie je śledzę?

orgName każdy, snem sprawdzony, odtwarzam zawzięcie…

Czas mijał… One — w czasu wbłądziły niewiedzę

I, nagle bezładniejąc, znikły na zakręcie.



I czemu czuję w piersi zdławiony płacz boży

Na myśl, że nie zaszumią tamtych pól powiewy,

I że się nie rozwidnią światłem tamtej zorzy

Zgubioną wełną owiec pośmiecone krzewy?









-----

