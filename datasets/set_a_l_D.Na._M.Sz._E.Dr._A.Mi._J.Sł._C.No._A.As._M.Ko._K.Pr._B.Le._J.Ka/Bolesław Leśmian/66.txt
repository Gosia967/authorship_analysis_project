persName cienisty

Akteon







Powieść o Akteonie: wiosna szumi w borze.

Podpatrzył w blask boginię skąpaną w jeziorze.

Za karę go w jelenia przedzierzgnęła mściwie.

Pokrwawiła się wieczność o leśne igliwie!…

Psy go własne opadły, szarpiąc jak zwierzynę!

Wpośród godzin istnienia miał taką godzinę!…

Próżno bronił obcego, które boli, ciała!

Śmierć go, psami poszczuwszy, z jeleniem zrównała…

Próżno wzywał na pomoc dawnych towarzyszy,

Nasłuchując ich kroków na pobrzeżach ciszy!

Nikt nie poznał po głosie i po znoju rany,

Że to człowiek — nie jeleń! Duch — upolowany!

Nikt nie zgadł tajemnicy narzuconych wcieleń!

Musiał być tym, czym nie był! I zginął jak jeleń!



I jam niegdyś był inny. Dziś jeszcze się złocę,

A złociłem się bardziej… Świadkami — złe noce!

Pamiętam dawnych braci rozbłyskane twarze.

Wówczas o czymś marzyłem… Dziś blednę, gdy marzę!

Nikt nie umiał tak istnieć jak ja, w tej godzinie,

Gdym cię, persName, podpatrzył! — Duch mój odtąd ginie!

Przemieniony w człowieka za nędzę mej zbrodni,

Dźwigam obce mi ciało w blask persName pochodni!

I ginę śmiercią obcą, co mym kościom przeczy…



Inna mi się należy!… Nie chcę tej — człowieczej!…

persName w ludzką powłokę wsnuty jak w płaszcz zgrzebny.

Kto mnie pozna po płaszczu? Precz z nim! Niepotrzebny!

Kto mnie pozna po głosie, że to ja tak śpiewam?

Milcz, głosie! Nie mój jesteś! Swego już nie miewam…

Majacząc cudzych kształtów zgubną niepodobą,

Nawet w śmierci godzinie nie mogę być sobą!

Krwawą zmorę jelenia unosząc śród powiek,

Próżno wołam o pomoc! — I ginę jak człowiek!









-----

