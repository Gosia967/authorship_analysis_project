persName róże

Co w mgłach czyni żagiel na głębinie?…







Co w mgłach czyni żagiel na głębinie?

    Nic, prócz tego, że żegluje.

A co wiosna w zielonej dolinie?

                        Nic, prócz tego, że wiosnuje.



Czym są rany, co pierś tobie krwawią?

    To amulet koralowy.

A czym łzy, co gardło twoje dławią?

                        To różaniec bursztynowy.



Czym ty byłeś o słońca zachodzie?

    Byłem duchem, byłem ciałem.

Czemuś zabił dziewczynę w ogrodzie?

                        Nie zabiłem, lecz kochałem.









-----

