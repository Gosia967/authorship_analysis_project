persName cienisty

Tajemnica







Nikt nas nie widział — chyba te ćmy,

    Co puszyścieją w przelocie.

I tak nam słodko, że tylko — my

    Wiemy o naszej pieszczocie.



Młodsza twa siostra, zrywając wrzos,

    Śledziła szept nasz daleki…

I mówiąc z nami, ucisza głos —

    A milknąc — spuszcza powieki.



I po ogrodzie mknie wzdłuż i wszerz,

    Zaprzepaszczona w swym śpiewie!

I tak nam słodko, że ona też

    Wie o tym, o czym nikt nie wie…









-----

