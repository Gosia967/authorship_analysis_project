persName cienisty

Przechodzień







Zgony liliowe w pustce nad drogą,

    I nic — i bezbrzeż traw!

Do traw bezbrzeży i do nikogo

    Wołałem: «Zbaw mnie, zbaw!»



A szedł przechodzień… Nie wiem, dlaczego

    Dłonią mi podał znak.

Może pomyślał, że to do niego,

    Do niego wołam tak!



A była cisza, jakby świat minął, —

    Trwał jeszcze słońca brzeg, —

A on na ciszę oczami skinął,

    Zrozumiał coś i rzekł:



— «Nie mam ni chleba, ni sił, ni domu!

    Jak ty, — bez jutra łkam.

To — ja, nieznany z klęski nikomu!

    To — ja! Ten sam, ten sam!



Śmierć moja w jarach namiot rozpina,

    Zagrodę — spalił wróg.

Gdy przedostatnia bije godzina,

    Sny niszczy persName, sam persName!



Lecz ufam jeszcze jednemu snowi,

    Że się wypełni w czas!

Cokolwiek zorza w tym śnie zróżowi,

    Podzielę między nas!»



I przysiągł wierność mojej żałobie

    Na wszystkie życia dnie!

I dłonie, dłonie podał mi obie,

    I zbawił, zbawił mnie!









-----

