persname do poety







jest-ci to ziemia omdlała i czarna,

ale w niej drzemie barw cudnych tysiące.

i kwiatów życia złożone w niej ziarna,

  nim przyjdzie słońce…

ty tylko pieśnią jej łono zagrzewaj…

  o mów! o śpiewaj!



jest-ci to ziemia i wyschła i pusta,

ale w niej bije żywota zdrój świeży,

i rzesz spragnionych napoi on usta,

i szumem wielkim ku morzu pobieży.

ty tylko pieśnią, jak wichrem powiewaj…

  o mów! o śpiewaj!



jest-ci ta ziemia bezpłodna i głucha,

ale ma soki w swem łonie żywiące,

co dadzą pokarm dla ciała i ducha

  na date.

ty tylko pieśnią jej niwy obsiewaj…

  o mów! o śpiewaj!



myśl i czyn wielki, jak chleb się poczyna

z małego ziarnka, co pada w pierś ziemi;

a kiedy wiosny uderzy godzina,

  buja plonami złotemi.

choć wszyscy zwątpią — ty się ich spodziewaj…

  o mów! o śpiewaj!



nikt nie wie kędy i odkąd przywiany,

zarodek życia przynosi nam dola.

z wiatrem uderza o chat naszych ściany,

  o nasze pola.

ty orz je pieśnią i łzami polewaj…

  o mów! o śpiewaj!











-----

