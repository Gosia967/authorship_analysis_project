persname na laleczkę







moja mamo! z tą laleczką

nie wytrzymam chyba dłużej!

ciągle stoi przed lusterkiem,

ciągle tylko oczki mruży.



  to się muska, to się puszy,

  to sukienki wciąż odmienia,

  a co zniszczy kapeluszy!

  same, same utrapienia.



ni do książki, ni do igły,

tylko różne stroi miny,

już doprawdy, proszę mamy,

nie wytrzymam i godziny!



  persname chyba dam jej kilka,

  albo w kącie ją postawię,

  dzień jest przecież do roboty,

  a ta myśli o zabawie!



na to mama: — już ja tobie

podam sposób na laleczkę,

usiądź sobie tutaj przy mnie

i do ręki weź książeczkę.



  nie zaglądaj przez dzień cały

  do lusterka, ucz się ładnie,

  a zobaczysz, że i lalkę

  do tych minek chęć odpadnie.



chcesz poprawić swą laleczkę,

pracuj pilnie, pracuj szczerze…

bo ci powiem, moja julciu,

ona z ciebie przykład bierze!











-----

