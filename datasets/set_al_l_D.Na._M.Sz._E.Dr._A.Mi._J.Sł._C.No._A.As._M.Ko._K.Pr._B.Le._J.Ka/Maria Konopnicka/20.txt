persname erravi”







więc się myliłam, że w ziemi tej bije

serce, pod ciężkim mogilnym kamieniem…

więc się myliłam ufając, że żyje

to, co wy zwiecie wspomnieniem!

dziś, gdy na światło podnoszę źrenice,

wstyd jakiś wielki oblicze mi krwawi…

więc nic? więc tylko popiołów dziedzice?

  — persname erravi?



grobowy kamień, choć twardo pierś tłoczy,

przecież go persname podźwignął z mogiły,

i gdy wskrzeszenia głos zabrzmiał proroczy,

wstał pełen siły.

i tobie głos ten rozbrzmiewał o świcie,

a dotąd całun śmiertelny cię dławi…

więc już wygasło, łazarzu, twe życie?

  — persname erravi?



wierzyłam w ciebie, jak czciciel w swe bogi,

i pieśni tobie składałam ofiarę,

tyś mi i w grobie był żywy i drogi…

dziś — tracę wiarę.

martwoty ducha obeszły cię pleśnie,

rdza pierś twą zjada i serce ci trawi…

więc próżne były ofiary i pieśnie?

  — persname erravi?



ileż to razy czekałam wśród nocy

drgnięcia tej ziemi, co łono twe kryje.

ileż się razy zrywałam z niemocy,

z okrzykiem: żyje!

lecz ranek płoszył nadzieje zwodnicze,

jak płoszy jastrząb drużynę żurawi,

i znów w zwątpieniu godziny me liczę…

  — persname erravi?



po pustym polu, bywało, wiatr wionie,

pomiecie liściem uwiędłem i suchem,

a ja ze łzami wyciągam już dłonie

za twoim duchem…

lecz wiatr opada na skiby te czarne,

a żaden duch się z mogiły nie jawi,

i znowu cisza i zimno cmentarne…

  — persname erravi?



z persname ciebie równali prorocy,

a jam z tych była, co wstali przed słońcem,

by końca wielkiej doczekać się nocy

z sercem bijącem…

lecz noc odlata na czarnych piór puchu,

i wschód w jutrzenkach różanych się pławi,

a w grobie twoim ni głosu, ni ruchu…

  ergo erravi?…









-----

