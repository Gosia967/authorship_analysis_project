persname w date







jestem panna młoda,

  śliczna ma uroda,

ubierają mnie drużeczki,

  każda kwiatków doda.



te jedne we włosy,

  pełne bujnej rosy,

uplatają mi w wianeczek,

  modry, jak niebiosy.



te drugie do rączki,

  same świeże pączki,

same bratki i stokrocie

  z tej kwiecistej łączki.



te trzecie się w wieńce

  wiją po sukience,

same śliczne róże polne,

  jak moje rumieńce!



wiosno nasza, wiosno,

  jakżeś jest radosną!

jakie cudne pola nasze,

  gdy kwiatki wyrosną.



nasza ziemia cała

  kwiatem się odziała,

i w majowych wieńcach stoi,

  jak ta persname mała.









-----

