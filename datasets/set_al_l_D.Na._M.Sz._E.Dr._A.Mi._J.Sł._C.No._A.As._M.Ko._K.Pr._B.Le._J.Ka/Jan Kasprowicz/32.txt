persname chałupy

vi







«co?… naprawdę?… eh! smalone duby!»…

«jako żywo! wiecie, że nie kłamię:

jak mgła siny stał przy samej bramie —

widać, nie ma spokoju duch persname.



albo wtenczas, gdym z placename huby

wracał do dom — święte krzyża znamię! —

ten pies czarny!… te dwa węgle w jamie!

panie! chroń mnie od powtórnej próby!»



i tak gwarzą… a deszcz w okna bije,

drzwi coś skrzypią, słychać szczęk łańcuchów,

persname jęczy, pies w podwórku wyje.



na kominku resztki ognia gasną,

północ wciska się w izdebkę ciasną,

strach przejmuje w tę godzinę duchów…









-----

