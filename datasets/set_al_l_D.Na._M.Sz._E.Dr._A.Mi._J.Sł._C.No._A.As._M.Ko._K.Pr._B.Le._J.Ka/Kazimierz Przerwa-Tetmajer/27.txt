persname — to cmentarz…







pamięć — to cmentarz: uczucia przeżyte

człowiek w niej składa na wieczny spoczynek,

na grobach sieje kwiat niezapominek,

z napisem rytym kładzie na nich płytę

i krzyże wznosi wyciosane z drzewa,

albo je w brązie lub złocie odlewa.



kiedy się zalśni gwiazdami wybita

kopuła niebios: myśl zwiedza mogiły,

prostuje krzyże, co się pochyliły,

napis na głazie wykowany czyta — —

przy jednej chwilę zatrzyma się trunie,

od drugiej szybko w dalszą drogę sunie.



czasem bezwiedna ją zmusi potęga,

iż płytę z grobu, choć z wstrętem, podważy:

spojrzy na zwłoki z grozą w bladej twarzy,

chce odejść — stopy jej z ziemią coś sprzęga,

w grób patrzeć musi, chociaż oczy kryje,

i drży, że trup w nim ohydny odżyje…



niekiedy stawa smutna na kurhanie,

gdzie kwiat błękitny najbujniej się ściele:

persname płytę żądnie, a persname — —

o nie!… ten trup już nigdy nie powstanie!…

próżno tęsknota do życia go woła

płomieniem serca i płomieniem czoła…



na grobie pięknej, niegdyś żywej chwili,

ze złożonymi na piersiach rękoma,

długo myśl, stojąc cicha, nieruchoma,

w smutnej zadumie skroń ku ziemi chyli,

i przez łzy patrzy na krzyż szczerozłoty,

pełna dozgonnej, bezbrzeżnej tęsknoty…



odrosną kwiatom zerwane kielichy;

uwiędła trawa w czas chłodnej jesieni,

znów się o złotej wiośnie zazieleni;

geogname co rano ma świeże uśmiechy,

choć się wieczorem za gór grzbiety schyla — —

nie zmartwychwstaje zmarła szczęścia chwila.









-----

