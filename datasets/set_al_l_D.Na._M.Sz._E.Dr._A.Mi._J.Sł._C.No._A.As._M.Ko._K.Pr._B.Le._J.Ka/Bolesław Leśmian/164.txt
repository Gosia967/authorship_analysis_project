persname cienisty

w zakątku cmentarza









mają zmarli w niedzielę ten pośmiertny kłopot,

że w obczyźnie cmentarza czują się — bezdomnie, —

a lubią noc tę spędzać popod mgłą, lub popod

wiecznością, co się w jarach gęstwi nieprzytomnie.



persname z placename — wygody wspomina izdebne,

geogname — w łóżku, wiatr — w sieni — i ogród macierzyn,

gdzie było tyle w radość uchodzących ścieżyn,

a wszystkie takie — trafne i drzewom — potrzebne!…



żebrak, co się zadławił na śmierć krztyną chleba, —

kijem niegdyś wędrownym obłędnie się babrze

w nieodgadle błękitnym — pełnym persname — chabrze,

by zeń dla snu wiecznego wydłubać — źdźbło nieba.



mnich, co po to byt ziemski tłumił bez szemrania,

by pędzić żywot wieczny w sposób nienaganny, —

kreśli palcem na próchnie list do panny persname życzeniami rychłego w kwiatach — zmartwychwstania.



panna persname udaje, że jest — w bezżałobie

i biorąc na kolana młodą mgłę — pieszczochę, —

ukradkiem z pajęczyny tka zwiewną pończochę

dla brzozy, co tkwi boso na kochanka grobie.



a opodal — mniej więcej naprzeciw rozstaju,

we fraku bezrozumnie skąsanym przez szczura,

na czele kilku cieni żeńskiego rodzaju

nieboszczyk persname — prowadzi mazura.









-----

