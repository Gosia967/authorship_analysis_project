persname po rozłące?…







zmienionaż po rozłące? o, nie, niezmieniona!

lecz jakiś kwiat z twych włosów zbiegł do stóp ołtarzy,

a, choć brak tego zbiega nie skalał twej twarzy,

serce me w tajemnicy przed twym sercem kona…



dusza twoja śmie marzyć, że, w gwiezdne zamiecie

wdumana, będzie trwała raz jeszcze i jeszcze —

lecz ciało? któż pomyśli o nim we wszechświecie,

prócz mnie, co tak w nie wierzę i kocham, i pieszczę?



i gdy ty, szepcząc słowa, w ust zrodzone znoju,

dajesz pieszczotom ujście w tym szepcie, co pała,

ja, zamilkły wargami u piersi twych zdroju,

modlę się o twojego nieśmiertelność ciała.









-----

