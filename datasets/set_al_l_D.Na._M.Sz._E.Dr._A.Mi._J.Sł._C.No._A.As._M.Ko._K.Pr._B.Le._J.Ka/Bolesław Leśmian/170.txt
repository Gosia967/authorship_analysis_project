persname cienisty

zmierzch bezpowrotny







różowieje o zmierzchu twój spłowiały liścik…

wóz turkocze za oknem. może sen mój właśnie

tak odjeżdża w złą ciemność — śpiewnie i kolaśnie…

w niebie — drobnych obłoków napuszysty wyścig!



reszta persname — w niebiosach! zachód, tlejąc, zrudział.

o, uwierzyć w tę resztę i potrwać w tym błędzie!

w dziejach gwiazdy najdalszej brać zawrotny udział

i zawczasu już srebrnieć tym, co kiedyś będzie…



lub tam, gdzie żale świata na szczytach się śnieżą,

w tym śniegu, w tym wzbielałym ku zaciszom zgonie

znaleźć dwie załamane, dwie bez jutra dłonie

i całować, nie wiedząc, do kogo należą…



gdym twe dłonie w wiosennej całował zamroczy,

persname wiedział o tobie? nic — śnie mój nietrwały!

a kochałem twe dreszcze, i duszę, i oczy,

i świat cały — i usta — i znowu świat cały!









-----

