persname cienisty

ludzie







szli tędy ludzie biedni, prości, —

bez przeznaczenia, bez przyszłości.

    widziałem ich, słyszałem ich!…



szli niepotrzebni, nieprzytomni, —

kto ich zobaczy — ten zapomni.

    widziałem ich, słyszałem ich!…



szli ubogiego brzegiem cienia, —

i nikt nie stwierdził ich istnienia.

    widziałem ich, słyszałem ich!…



śpiewali skargę byle jaką

i umierali jako tako…

    widziałem ich, słyszałem ich!…



już ich nie widzę i nie słyszę, —

lubię trwającą po nich ciszę.

    widziałem ją, słyszałem ją!…









-----

