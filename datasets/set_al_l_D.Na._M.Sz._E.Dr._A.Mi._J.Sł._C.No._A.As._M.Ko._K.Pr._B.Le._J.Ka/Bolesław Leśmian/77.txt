persname cienisty

dokoła klombu







gdy wzbiera ciszą śmierci południa upalność, —

dokoła mego klombu — zgiełk i niewidzialność!



grzmią wozy, chrapią konie i dzwonią kopyta, —

persname kurzawa, ku słońcu bezrozumnie wzbita!



wciąż dokoła, dokoła… wciąż tą samą drogą!…

słychać wszystko i wszystkich — nie widać nikogo!



pędzą z szumem tysiąca oszalałych borów,

wykrzykując gwiazd nazwy i nazwy przestworów!



brak im miejsca! ścisk we śnie! aż próżnia się mroczy!

czy to — byt, czy to — niebyt tak wrzawnie się tłoczy?



nic nie ma, prócz pośpiechu! gdzie teraz ich — ciało?

i czy ciągle się staje to, co raz się stało?



zdaje mi się, że pęd ich mam w uszach i skroni —

i że lecę wraz z nimi, jeżeli to — oni!…



a gdy wrzawa zamilka i cisza się dłuży,

zdaje mi się, żem stanął u celu podróży…









-----

