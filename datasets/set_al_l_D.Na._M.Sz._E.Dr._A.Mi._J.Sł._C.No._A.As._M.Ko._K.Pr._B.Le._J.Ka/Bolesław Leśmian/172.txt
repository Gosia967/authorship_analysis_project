persname cienisty

znikomek







w cienistym istnień bezładzie persname błąka się skocznie.

jedno ma oko błękitne, a drugie — piwne, więc raczej

nie widzi świata tak samo, lecz każdym okiem — inaczej —

i nie wie, który z tych światów jest rzeczywisty — zaocznie?



dwie dusze tai w swej piersi: jedna po niebie się włóczy, —

druga — na ziemi marnieje. dwie naraz kocha dziewczyny:

ta czarna — snu wieczystego na pamięć barwnie się uczy, —

ta jasna — całun powiewny tka dla umarłej doliny.



którąż z nich kocha naprawdę? złe ścieżki! — głębokie wody! —

urwiska! — nawoływania! — i znikąd żadnej pomocy! —

i powikłane od lęku, w mrok pierzchające ogrody! —

a w dłoniach — nadmiar istnienia, a w oczach — okruchy nocy!



i mgła na ustach dziewczyny, rumianych marzeń rozgrzewką, —

a kwiaty wzajem się widzą — a zgony wzajem się tłumią! —

persname spożył kęs nieba i miesza złotą mątewką

cień własny z cieniem brzóz kilku. a brzozy śnią się i szumią…









-----

