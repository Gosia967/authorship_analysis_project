persname jaśminu







tam, pod niebem południa palącem,

szło ich dwoje pod mirtów alei,

słów namiętnych rzucając tysiącem;

lecz nie było tam słowa nadziei.

pożegnanie ostatnie na wieki…

to trwa długo… i wstał księżyc blady,

a westchnienia powtarzał daleki

  szum płaczącej kaskady.



obcy młodzian opuszczał dziewczynę,

co jak powój w jego serce wrosła,

i porzucał słoneczną krainę,

lecąc na śmierć, gdzie rozpacz go niosła.

więc targając serdeczne ogniwa

czuł, że serce z swej piersi wydziera,

i że młodość ta jasna, szczęśliwa,

  w jej uścisku umiera.



biedne dziewczę zrozumieć nie zdoła,

że jest wyższa nad miłość potęga,

że głos smutny, głos grobów anioła,

w jej objęciach go jeszcze dosięga,

więc się skarży jak dziecię pieszczone:

— «o, niedobry, jak mnie możesz smucić!

twoje słowa mnie ranią szalone,

  nie mów, że chcesz mnie rzucić!



cóż mieć możesz na ziemi droższego

nad mą miłość?… gdy ta cię nie wstrzyma,

idź»… tu głosu zabrakło drżącego,

i spojrzała smutnemi oczyma:

— «patrz, me serce placename mi w łonie,

łez mi braknie i w oczach mi ciemno…

masz tam ginąć gdzie w dalekiej stronie,

  to umrzyj razem ze mną!



tak, o dobrze! nie będę po tobie

więcej płakać, ni gorzko się smucić,

ale razem w jednym spoczniem grobie,

i nie będziesz już mnie mógł porzucić;

wieczność całą prześnimy tak błogo,

i przebaczy nam persname miłosierny!…

ja prócz ciebie nie mam tu nikogo,

  a ty idziesz niewierny!?



nie chcesz umrzeć i nie chcesz żyć razem?…

idź szczęśliwy! twa kochanka biedna

przed cudownej persname obrazem

szczęście tobie u persname wyjedna.

teraz jeszcze mej prośbie serdecznej

uczyń zadość, bo cierpię ogromnie,

gdy pomyślę, że w rozłące wiecznej

  możesz zapomnieć o mnie.



persname tak lubił wonny kwiat jaśminu,

ja go odtąd na mem sercu noszę»…

i odpięła chusteczkę z muślinu

mówiąc dalej: «weź gałązkę, proszę,

a ta druga na sercu zostanie,

mówić będzie o tobie, jedyny!

gdy nie przyjdziesz na moje wołanie,

  łzą się zroszą jaśminy…»



i oparta na jego ramieniu,

wpół zemdlona kwiaty do ust ciśnie,

i tak stoją oboje w płomieniu,

i ust dwoje na kwiatach zawiśnie,

aż nareszcie wydarł się z objęcia,

i rzekł do niej: — «o, żegnaj mi droga!

gdy mię twoje nie zbawią zaklęcia,

  spotkamy się u persname!



ja nie mogę pozostać przy tobie,

choć twój jestem na wieki, dziewczyno!

bo mnie duchy wzywają w żałobie,

persname szedł z tymi, co marnie dziś giną.

słyszę okrzyk z krwawego zagonu,

słyszę matkę wołającą: synu!

lecz zachowam, zachowam do zgonu

  tę gałązkę jaśminu…»











-----

