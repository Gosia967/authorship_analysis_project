persname głębiami

x







tylko treść, która z całością się splata,

to, czego żaden trąd nie upośledza,

czego nie dzieli egoizmu miedza

od wszystkich ogniw duchowych wszechświata;



to, co chwilowy zakres swój wyprzedza,

i z życiem przyszłych pokoleń się brata;

tylko ta wspólnych źródeł samowiedza,

co z gwiazd na gwiazdy wzlatuje skrzydlata,



i wszędzie siebie znajduje świadomie,

w minionych zmierzchach, w mgle przyszłych stuleci,

w sercach współbraci i światów ogromie,



i w każdym życiem drgającym atomie:

ta jedna z czasu wyplątana sieci,

nieśmiertelnością poza grób uleci.









-----

